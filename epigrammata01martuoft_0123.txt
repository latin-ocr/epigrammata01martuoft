DE METRIS MARTIALIS. cv

ct eroticis opusculis ct ludicris epistolis tam lepidum cx·
hibuere Mara, V onais-e, Pamy, Che'tzc'er.

Scazontibus gravitas quaedam inest et morosa severitas.
His igitur vel longissime amoenissima descripturus utitur,
vel in illos, quos odio praecipuo persequitur, acerbissime
incursurus.

Hendecasyllabis et Scazontibus scommata inserit fre-
quentissime, ut illis jocosiora, his amarissima. Illis irri-
det, sed dentibus albis, his cutem rapit3 illis vellicat, his
vulnerat, illa contuleris recte scuticae, haec virgis quae ad
sanguinem ct mortem usque credunt. Pungunt quidem
omnia tela; at quibusdam subtilissimum virus cuspidem
infecit, neque ictu solum illa, sed adjecta labe foedant
corpus. Nihil ulla in lingua vehementius simul et fortius
quam haec in basiatores (lib. XI, epigr. xcviii), in Va-
cerrae cynicain pauperiem (lib. XII, epigr. xxxn), in Cin-
nam (lib. VI, epigr. xxxlx) ; et praesertim pathicissima haec
de Manneio (lib. XI, epigr. LXI), aut spurcissima in Ve-
tustillam (lib. XIII, epigr. xcin).

Haec sufficere mihi nunc videntur, amice lector, ut ad
perlegendum Nostrum jamjam te conferas, et rhythmorum,
tum structuram , tum ingenium, in perspicuo habeas.


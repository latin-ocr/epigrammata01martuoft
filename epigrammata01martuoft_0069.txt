ET OPERIBUS MARTIALIS. 121

quis praetereuntium forma insignior aut corpore robustior,
subinde ab eo noctem precaretur.

Quod si quis nunc a nobis quaesierit quem Nostro lo-
cum inter eos assignemus qui Epigrammata scriptitarunt,
principem eum videri declarabimus. Si leporem spectes,
Catullo, Anacreonti, et Eroticis omnibus poetis saepe par
est; si argutiam et sales et nativos jocos, Catullum eum-
dem antecellit , nostrates aequat3 si elegantiam et rhythmum
et quam vocant technicam harmoniam, non est quod
Maronem ipsum, aut Horatium praeferas, si venae uber-
tatem, nullus tot opuscula, tot lusus, tot sales effudit,
neque tam similes res tam variis modis cecinit: tum ab
eo data est Epigrammati sua forma, sua hodierna mali-
gnitas3 ipsi Epigramma debet quod AEschylo Tragoedia,
quod Homero Epos. Habeatur ergo princeps in nugatoria
sua poesi: et ut lauream et palmas huie Melpomene,
huic Calliope adstruit, ita e flosculis tenellulis corollam
Bilbilico suo det Thalia.

(Γ

